---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2016-02-17T18:06:38.990Z'
dateModified: '2016-02-17T18:06:36.037Z'
title: RUUMID
author: []
sourcePath: _posts/2016-02-14-peasaal-260-m2-kuni-150-istekohta.md
published: true
authors: []
publisher:
  name: null
  domain: null
  url: null
  favicon: null
url: peasaal-260-m2-kuni-150-istekohta/index.html
_type: Article

---
# RUUMID
![](https://the-grid-user-content.s3-us-west-2.amazonaws.com/948ed2cf-2e9f-4409-9d5f-f9821b1dc95d.jpg)

Erinevate Tubade Klubi ruumid ja atmosfäär on midagi neile, kes otsivad teistsuguseid kogemusi, kuid peavad samas tähtsaks elementaarseid mugavusi ja professionaalseid lahendusi.

# PEASAAL / 250 m2
![](https://the-grid-user-content.s3-us-west-2.amazonaws.com/53feafb1-db54-4881-bbc5-96dadc6b5d78.jpg)
![](https://s3-us-west-2.amazonaws.com/the-grid-img/p/3bd85c6cb96048cec4440669ca94aec0a05837ed.png)

ETK peasaal on vaikimisi jaotatud 12-ks elutoasektsiooniks. Sektsioonides istuvad külastajad mugavalt diivanitel ja
tugitoolidel. Elutoastiilis mahutab peasaal istuma kuni 90 inimest. Asendades peasaalis neli esimest elutoasektsiooni
teatristiilis pingirividega, mahutame istuma kuni 150 inimest. Kombineerides klapptoolidega mahutab peasaal istuma
kuni 250 inimest.

# ELUTOAD
![](https://the-grid-user-content.s3-us-west-2.amazonaws.com/1560b44c-e845-4ddb-b7eb-ba4f0b2b1b43.jpg)
![](https://s3-us-west-2.amazonaws.com/the-grid-img/p/151c39cea87f5ef5ee3cd638db5e72728607f21b.png)

Peasaali elutoad mahutavad istuma 6-9 inimest. Igal elutoal on oma oma 42" ekraan, mida saab kasutada nii laval esineja
ja tema presentatsioonide kuvamiseks kui ka grupitööde puhul väiksema seltskonna tööplatvormina. Elutoad on varustatud
interaktiivsete nutilaudadega kuni kuuele kasutajale. Elutoasektsioonideks jaotatud ruum loob hea pinnase sujuvateks
üleminekuteks kõiki ruumisviibijaid hõlmavatelt tegevustelt grupitöödele ja vastupidi. 

# KLUBITUBA / 50 m2
![](https://the-grid-user-content.s3-us-west-2.amazonaws.com/af9e1796-74e1-46c6-b3ca-0743c83f05d0.jpg)
![](https://the-grid-user-content.s3-us-west-2.amazonaws.com/867462a8-c6e8-4681-a400-c242bdf155c0.jpg)

Klubituba sobib eraldiseisvana väiksemateks koosolekuteks  ja koosviibimisteks. Suuremate sündmuste puhul sobib Klubituba abiruumiks või ka lihtsalt lõõgastumisalaks külalistele. Klubitoa riiulitelt leiab sirvimiskõlbulikke raamatuid igale maitsele ning valiku klassikalisi laua- ja videomänge. 

# VÄIKE SAAL / 85 m2
![](https://the-grid-user-content.s3-us-west-2.amazonaws.com/17b515a5-c9fb-45f0-8009-b778f44c9d12.jpg)
![](https://the-grid-user-content.s3-us-west-2.amazonaws.com/e799ceb9-f616-4c53-b3f3-b6aba2f96d94.jpg)

Väikses saalis leiavad aset suuremate sündmuste kohvipausid ja lõunasöögid. Eraldiseisvana on värvikireva väljanägemise ja maitseka joogivalikuga puhveti toel ruum kasutust leidnud väiksemate seltskondade (kuni 75 in) õhtusündmustel. 

# BACKSTAGE / 35 m2
![](https://the-grid-user-content.s3-us-west-2.amazonaws.com/39298b26-654f-4592-93e4-774149a19718.jpg)

Backstage ruum on suurepäraseks abiruumiks suurematel sündmustel, olgu tema funktsiooniks lastetuba, sünkroontõlgituba (videomonitooringuga peasaalist) või ettevalmistusala esinejatele. Backstage'ist on olemas ka otsepääs lavale. 

# ABIRUUMID
![](https://the-grid-user-content.s3-us-west-2.amazonaws.com/ed8b53bc-02a4-4875-adf1-565a5d99fde5.jpg)
![](https://s3-us-west-2.amazonaws.com/the-grid-img/p/86f5584a6b8bdc14bb2e1ad379a2d89e9f936a7a.png)

Erinevate Tubade Klubi garderoob mahutab kuni 350 külalise üleriided ja jalatsid. Puhveti abiruumid sobivad suurepäraselt cateringi-tagalaks. Suitsunurga ja tualettideni juhatab külalised (üsnagi priske) tükike elusloodust - tubast džunglimeeleolu loov taimesein.