---
inFeed: true
hasPage: true
inNav: true
inLanguage: null
starred: false
keywords: []
description: ''
datePublished: '2016-02-16T15:34:14.485Z'
dateModified: '2016-02-16T15:31:00.416Z'
title: TEHNILISED VÕIMALUSED
author: []
sourcePath: _posts/2016-02-14-4cf58342-7218-4808-b229-d8bd1abefd1b.md
published: true
authors: []
publisher:
  name: null
  domain: null
  url: null
  favicon: null
url: 4cf58342-7218-4808-b229-d8bd1abefd1b/index.html
_type: Article

---
# TEHNILISED VÕIMALUSED

Erinevate Tubade Klubi üks olulisemaid eripärasid on mööda korrust orgaaniliselt kulgev multimeediarisoom.  

# PILT
![](https://the-grid-user-content.s3-us-west-2.amazonaws.com/e8f62002-f4cb-4f7e-8c5e-2bf14ebb513c.jpg)

Ekraan kui andmekandja on visuaalsete presentatsioonide puhul vaieldamatult tähtis. Lisaks elutubades paiknevatele 
lähikuvaekraanidele, mis on kasulikud detailirohkete esitluste kontsentreeritud kuvamiseks peasaalis, saab laval esineja
taustale lisada 3X5m suuruse tagantprojektsioonekraani. Ühtsesse videosüsteemi ühendatud ekraanidega on varustatud ka kõik kõrvalruumid. Vajadusel jõuab kõik laval toimuv pildis ja helis nii kõrvalruumidesse, salvestusseadmele kui ka otseülekandes interneti.

# HELI
![](https://the-grid-user-content.s3-us-west-2.amazonaws.com/63a50f52-fc20-498b-bd51-af74907db164.jpg)

Kogu heliseadmestik alates eritüübilistest kantavatest mikrofonidest lõpetades rockansamblile tarvilikust helivõimendusest on Erinevate Tubade Klubis koha peal olemas. Peasaal on lisaks varustatud kohthelivõimendusega vokaalsete esituste ühtlaseks jaotumiseks kogu ruumis.

# INTERAKTIIVSED LAUAD
![](https://the-grid-user-content.s3-us-west-2.amazonaws.com/c0f58df2-2ab6-4547-ad9a-4f1618a7c463.jpg)

Iga ETK peasaali elutuba on varustatud interaktiivse lauaga. See võimaldab kuni 72 külastajal individuaalselt (või 12-l grupil) 
osaleda mitmesugustes interaktiivsetes tegevustes. Laudadel paiknevate mängunuppude abil saab läbi viia hääletusi, 
tootehindamisi, viktoriine, meeskonnamänge etc. Võimalus osaleda ja kaasa rääkida on õigete rõhuasetuste korral toeks 
sündmuse energeetikale ning abiks presentatsioonides sisalduva informatsiooni kinnistamisel. Interaktiivsete lahenduste 
väljatöötamisel ja sündmusga integreerimisel on Teile abiks ETK meeskond.  ![](https://the-grid-user-content.s3-us-west-2.amazonaws.com/cf6cdf2a-fc5e-4e9e-a9f0-a0beac0e257f.png)

# INTERAKTIIVSUS JA SOTSIAALMEEDIA
![](https://the-grid-user-content.s3-us-west-2.amazonaws.com/8814e2f3-9480-4d92-80ac-cb179f9442d9.jpg)

Tihti on tarvilik lisaks esinejatele sõna anda ka kuulajaile: küsida küsimusi, avaldada arvamust, arendada diskussiooni.
Lisaks traditsioonilisele lahendusele saata saali ringlema mikrofon, võimaldab ETKs kasutusel olev tarkvara rakendada
selleks diskussiooniks ka sotsiaalmeediat. Otse ekraanidele nii esineja, moderaatori kui ka teiste saalisviibijate silma alla
on võimalik kuvada sisu kas Facebooki postituse kommentaaridest või Twitteri'st \#hashtagi abil. Nii on võimalik säästa aega,
diskussiooniteemad katalogiseeruvad ka hilisemaks tutvumiseks ning arutelu saab jätkuda ka sündmuse järgselt.