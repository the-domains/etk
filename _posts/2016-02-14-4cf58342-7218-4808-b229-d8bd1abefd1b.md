---
inFeed: true
hasPage: true
inNav: false
inLanguage: null
starred: false
keywords: []
description: "Erinevate Tubade Klubi üks olulisemaid eripärasid on mööda korrust orgaaniliselt kulgev multimeediarisoom. \_"
datePublished: '2016-03-17T10:09:23.857Z'
dateModified: '2016-03-17T10:09:14.227Z'
title: TEHNILIST
author: []
sourcePath: _posts/2016-02-14-4cf58342-7218-4808-b229-d8bd1abefd1b.md
published: true
authors: []
publisher:
  name: null
  domain: null
  url: null
  favicon: null
url: 4cf58342-7218-4808-b229-d8bd1abefd1b/index.html
_type: Article

---
# TEHNILIST
![](https://s3-us-west-2.amazonaws.com/the-grid-img/p/f45e3d83fbacf6d1701483997d495731df1b8dc6.jpg)

Erinevate Tubade Klubi üks olulisemaid eripärasid on mööda korrust orgaaniliselt kulgev multimeediarisoom.  

# EKRAAN

Ekraan kui andmekandja on visuaalsete presentatsioonide puhul vaieldamatult tähtis. Lisaks elutubades paiknevatele  lähikuvaekraanidele, mis on kasulikud detailirohkete esitluste kontsentreeritud kuvamiseks peasaalis, saab laval esineja taustale lisada 3X5m suuruse tagantprojektsioonekraani. Ühtsesse videosüsteemi ühendatud ekraanidega on varustatud ka kõik kõrvalruumid. Vajadusel jõuab kõik laval toimuv pildis ja helis nii kõrvalruumidesse, salvestusseadmele kui ka otseülekandes interneti.
![](https://the-grid-user-content.s3-us-west-2.amazonaws.com/3470fdd7-54b7-40ff-a57e-0e28acd7d957.jpg)

# HELI

Kogu heliseadmestik alates eritüübilistest kantavatest mikrofonidest lõpetades korralikule rockansamblile väärilisest helivõimendusest on Erinevate Tubade Klubis koha peal olemas. Peasaal on lisaks varustatud kohthelivõimendusega vokaalsete esituste ühtlaseks jaotumiseks kogu ruumis. Nii nagu pilt, kandub vajadusel ka heli kõigise ETK nurkadesse.

# INTERAKTIIVSED LAUAD

Iga ETK peasaali elutuba on varustatud interaktiivse lauaga. See võimaldab kuni 72 külastajal individuaalselt (või 12-l grupil) osaleda mitmesugustes interaktiivsetes tegevustes. Laudadel paiknevate mängunuppude abil saab läbi viia hääletusi, hindamisi, viktoriine ja koostöövõimet proovile panevaid kollektiivseid mänge. ![](https://s3-us-west-2.amazonaws.com/the-grid-img/p/0cf51c2bf257118136cf6a587b94514f28b707ed.png)

Külalised leiavad enda hääletusnupule vastava tähise hääletusmaatriksist oma nuputähise ja lauanumbri ristumiskohast.
![](https://the-grid-user-content.s3-us-west-2.amazonaws.com/03a5ce2d-ab68-4cd0-99bf-6fca3048d5b4.jpg)

Võimalus osaleda ja kaasa rääkida on õigete rõhuasetuste korral toeks 
sündmuse energeetikale ning abiks presentatsioonides sisalduva informatsiooni kinnistamisel. Interaktiivsete lahenduste 
väljatöötamisel ja sündmusga integreerimisel on Teile abiks ETK meeskond. 

_Erinevate Tubade Klubi nutilauad põhinevad Reactivisioni nimelise vabavara objektituvastustarkvaral. Need said loodud Erinevate Tubade Klubis tegutseva Cabaret Rhizome'i ja Aalto Ülikooli uue meedia osakonna koostöös, edendamaks interaktiivset teatrikeelt ja publikut ühendavaid elektroonilisi rituaale. _

# INTERAKTIIVSUS JA SOTSIAALMEEDIA

Tihti on tarvilik lisaks esinejatele sõna anda ka kuulajaile: küsida küsimusi, avaldada arvamust, arendada diskussiooni.
Lisaks traditsioonilisele lahendusele saata saali ringlema mikrofon, võimaldab ETKs kasutusel olev tarkvara rakendada
selleks diskussiooniks ka sotsiaalmeediat. Otse ekraanidele nii esineja, moderaatori kui ka teiste saalisviibijate silma alla
on võimalik kuvada sisu kas Facebooki postituse kommentaaridest või Twitteri'st \#hashtagi abil. Nii on võimalik säästa aega,
diskussiooniteemad katalogiseeruvad ka hilisemaks tutvumiseks ning arutelu saab jätkuda ka sündmuse järgselt. ![](https://the-grid-user-content.s3-us-west-2.amazonaws.com/05352843-352f-4439-8972-8a5090830698.jpg)